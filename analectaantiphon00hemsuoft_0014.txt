2

attico , aut Antiphonti saltem abiudicentur, cf. Η. van
Hervverden, Mnemosyne n. S. IX, pag. 203 (cuius scru-
pulis ad dictionem spectantibus e. g. opponi potest,
quod etiam VI §4 in codicibus legitur forma: παλαιό-
τατα, ab Atheniensibus semper spreta; cf. ipsius adnot.
Mnem. XI, pag. 221) et Dittenbergerus Hermae XVI,
pag. 329. Contra hos autern viros, ut de aliis taceam,
rectissime eas oratiunculas Antiphonti vindicavit J. J.
Hartmanus „studia Antiphontea” in programmate gym-
nasii Leidensis 1882, pag. 36-39.

At, ut haec omittamus, magna iam ‚ quae impedit,
quominus Antiphontis reliquiae cum delectatione legan-
tur, adest causa. Quamvis enim immensam per haec
quatuor decennia viri docti ,operam navaverint expli-
candis et emendandis Rhamnusii orationibus ‚ multa
tamen τοῖς ἐπιγόνοις reliquerunt explananda et corri-
genda. Nam miserrime depravatas lectiones duo potis-
simum — ut de ceteris , quae ex iis originem traxerunt,
taceam — nobis tradunt apographa; de quibus iam
accuratius dicendum. Quorum prius est

A: codex Crippsianus , membranaceus, qui etiam Bur-
neianus appellatur (95). Hunc codicem, scriptum sae-
culo XIII, cum ex Batopedio, montis Athonis mona-
sterio, a principe quodam graeco Constantinopolim dela-
tus esset (cf. V. J ernstedtii editionis praefat. pag. XXVII),
J o. Mart. Cripps Britannus emit , emptumque Londinium
detulit. Ibi a. 1812 in Car. Burneii bibliothecam per-
venit, quae paulo postquam Burneius sub finem a. 1817

morti occubuit, museo Britannico adiuncta est, ubi deinde ⁸

(Burney 95. plut. CLX. D) asservatur.
Alter codex est

