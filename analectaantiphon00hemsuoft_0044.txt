32

cum verba inserta alterum praegredientium efficiant
membrum , quaeque ex priore consequantur , indicent.
Nec particula γάρ hoc modo nativa sua vi caret, eum
sententia , quam instituit , stabiliat et certa atque firma
reddat verba, quibus rei pater iudices hortatur, ut
severe, iuste pieque et sancte agant, neve iniquo lae-
dant iudicio ius humanum atque divinum.

Restituto igitur, ut spero , iusto ordine enuntiatorum ,
restat altera difficultas removenda, quae posita est in
verbis: τήν τε οὖν εὐσέβειαν τούτων τῶν πραχθέντων,
quorum ne Reiskii quidem explicationem h. 1. conco-
quere valeo. Qui vir doctus et sagax , more suo aecu-
rate rem reputans, eam profert interpretationem, quae
verbis per se spectatis optime conveniat: »εὐσέβεια τῶν
πραχθέντων est res ita gesta, seu rei gestae ea ratio,
ut in peragenda reverentia deorum seu ius divinum
humanumque nullo modo laederetur, res sancte iusteque
acta. αἰδεῖσθαι τὴν τῶν πραχθέντων εὐσέβειαν est,
cavere ne rem , velut sceleratam , punias, eam, quae
in se sit pia, iusta et sancta.'' Videat quisque, quid
de hac explicatione statuat3 ego autem ad hanc per-
ducor sententiam, ut credam , Reiskium ‚ quo erat mentis
acumine , optime sensisse difficultatem , quae his verbis
inest, nec tamen ausum esse audaci manu eam remo-
vere. Non tam circumspecte egit Pahlius , qui pro
τούτων rescribens ἡμῶν, verba τῶν πραχθέντων deleri
iubet, —-— quo iure, ipse viderit. Me iudice , verba,
quae exstant, τήν τε οὖν εὐσέβειαν τούτων τῶν πραχ·
θέντων, recte se haberent, si is, qui verba facit, con-
fiteretur, filium caedem quidem, sed non voluntariam
caedem commisisse. Cum vero ne hoc quidem conce-

