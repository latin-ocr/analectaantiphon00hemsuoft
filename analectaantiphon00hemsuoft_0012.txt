11

Tuis , familiaribus , discipulis mors tua erat lugubris
et luctuosa, toti philologorum generi est irreparabilis
iactura. Nam quantum variis et diversis latinae linguae
monumentis singulari, qua pollebas scientia et la-
bore profueris , notius est et testatius, quam ut plu-
ribus demonstretur. At in maximam tuam 613 fructuo-
sissimam industriam transversum incurrit invidum
fatum , teque abstulit per iter tenebricosum. Iam ave
613 vale, pia anima; sit tibi terra felix.

At alterum etiam, priusquam hoc opusculum, quale-
cumque est, vestro, viri clarissimi, sollemni examini
submittam, restat suavissimum mihi et iucundissimum
officium. Gratus enim recordor, quanta in hac disser-
tatione componenda beneficia in me contulerit vir cla·
rissimus vAN LEEUWEN, promotor aestimatissimus, cuius
rarae humanitatis et benevolentiae documenta palam
facere me vetat singularis eius modestia, quae tamen,
quin semper grata mente pro summa, qua me exce-
perit liberalitate ei quam maxime devinctus sim, pro-
hibere nequit.

Tibi quoque, clarissime et doctissime HARTMAN, sum-
mas ago gratias pro liberali, quem in me praestitisti
animo, cuius notitiam dolendumst mihi tantum per
literas contrahere licuisse.

Atque ita iam vade, mi libelle, non quidem securus,
sed tamen, quod viro, in quo summa doctrina cum
optimo iudicio coniuncta est , sat placuisti, cum bona spe;

tantum ne noceas, dum vis prodesse, videto!

 

