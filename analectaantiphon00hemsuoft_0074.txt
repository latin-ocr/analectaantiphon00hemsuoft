62

Sint illa: ἡ τούτων βιαιότης καὶ παρανομία, quae,
num tolerari possint , ut decernamus , paulo accuratius
verba inspicienda sunt. Huc igitur redire videmus ar-
gumentationem: equidem vobis unum male eorum agendi
rationis promam exemplum, ut universa eorum male
agendi ratio vobis documento sit ceterarum, quas contra
me egerunt rerum. Ut autem haec argumentatio sola
ex tradita codicum lectione effici potest , ita falsam
eam esse nemo non videt. Utique ergo removenda erunt
ultima illa: ἡ τούτων βιαιότης καὶ παρανομία. His
autem deletis , recte se habet vocabulum τεκμήρια ,
quod Reiskius mutabat in τεκμήριον. At res nondum
absoluta est , nam quid sibi velint verba: τῶν ἄλλων
πραγμάτων, cuiusque generis πράγματα indicentur, id
etiamnunc obscurum manet. Ceterum animadvertendum
est, codices praebere: καὶ τῶν εἰς ἐμέ, quae Maetznero
causa erat, cur excidisse putaret aliquid, ut: τῶν εἰς
τοὺς ἄλλους πολίτας. Sed ut aliorum, quae in alios
cives commiserit, commemoratio ab hoc loco aliena
est, ita in sequentibus nihil est, quod Maetzneri coniec-
turam probabilem reddat. Melius mihi vir doctissimus
voc. πραγμάτων circumscribere videtur per: quae com-
miserunt vel deliquerunt , quamquam, num talis notio
vocabulo πραγμάτων iure attribui possit, quam maxime
dubito. Ego potius hoc modo lacunam explerim totam-
que ita constituerim sententiam, ut legam: οὶλλ’ἴνα ᾗ
τεκμήρια ὑμῖν καὶ τῶν ἄλλων παρανόμων καὶ
(βιαίων) τῶν εἰς ἐμέ. Qua coniectura omnes, ut opi-
nor, removentur difficultates ; nam cum recte se habet
sententia: „unum vobis ex eorum in me factis demon-
strabO, quo cetera discere possitis'', tum , quomodo

 

