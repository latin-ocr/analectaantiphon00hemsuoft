3

N : oxoniensis , bombycinus, scriptus saeculo XIV,
fortasse ex eodem Athonis monasterio oriundus, Constat
hoc apographon a. 1764 in bibliothecam Meermannia-
nam migrasse (cf. Jernstedtii 1.1. pag. XXIII), unde id
a Gaisfordio Oxoniam delatum esse , contendit Ed. Maetz-
nerus in editionis suae praefatione pag. XV. Hodie certe
ibi exstat in bibliotheca Bodleiana Auctar. Τ. II, 8.

Oritur hic quaestio ‚ utrum ex his apographis alter-
utri praestet bonitate. Cod. Oxoniensis , a Maetznero
demum ex tenebris protractUS‚ statim , ut fieri fere solet
in rebus novis , aemulus exstitit alterius , eo usque ab
omnibus probati, codicis Crippsiani. Maetznerus enim ,
postquam in suae editionis usum hunc codicem excu-

‘ tiendum curavit , tantam eius lectionibus vim attribuit

et auctoritatem, ut prae eis libri A lectiones vilipen-
dendas putaret. Neque potuit H. Sauppius , qui in quae-
stionibus suis Antiphonteis, Gottingae 1861, codici A
principatum vindicare studebat , Maetzneri fautores ab
eius codice dilectissimo abalienare. Secutus enim est
Frid. Blassius, qui non solum in priore, sed etiam in
alteraQ quam curavit, Antiphontis editione, libri N
lectiones pro fundamento posuit , cum dudum meliora
eum docuisset R. Schoellius: Fleckeiseni annalibus (1871)
t. 0111. pag. 297 seqq. Ut ita autem faceret, eo for-
tasse facilius adductus est, quod isti codici aeque enixo
et paene etiam maiore studio patrocinatus erat vir ,
ceterum egregie de Antiphonte meritus, Vict. Iernstedt-
ium dico, cuius editio paulo ante prodierat Petropoli
a. 1880. Hic enim vir clarissimus , cuius diligenti labori
accuratissimam debemus utriusque apographi collatio-
nem , quam ipse praeiudicata opinione captus egerit ,

