54

δια τὴν τοῦ ἰατροῦ μοχθηρίαν — εἰ ταύτην τὴν θερα-
πείαν θεραπεύσοιτο, e quibus nemo non intellegit, reum
voluisse , statim senex traditus esset bono, quique homini
saucio viribusque confecto mederi potuisset medico. Quod
igitur reus , utpote per se satis perspicuum , silentio prae-
teriit, id ex sua parte accusator consulto et quidem sophi—
stica disserendi ratione usus abscondere conatur. Accu-
sator enim ita totam rem describit, quasi post infelix
illud certamen duae, quae iniri possent ‚ fuerint agendi
rationes, scil. ut aut medicus , qui vulnera curaret,
arcesseretur, aut, utrum sanitatem recuperaret senex
an minus, soli fortunae committeretur. Et sane, iure
suo exspectare potuit, fore ut, si rem in eum modum
narrasset, iudices non nimis anxie singula dicta exa-
minantes , quae fecisset et diceret probarent. At nos,
qui quiete et diligenter singula verba perpendimuS,
non ita facile decipere potest. Neminem enim praeterit,
eum de tertio illo tacuisse, scil: cum medicus advo-
candus esset, eligi potuisse aut , qui prava curatione
imbecillum pessumdaturus, aut, qui eum perite trac-
tans apta medicina sublevaturus esset. Ita id ipsum ,
quod. reus crimini verterat , accusatorem adhibuisse
μοχθηρὸν ἰατρόν, silentio abscondit, quod etiam in
sequentibus consulto celari videmUS, cum dicitur: πῶς
ἂν ἄλλος τις ἢ ὁ βιασάμενος ἡμᾶς χρῆσθαι αὐτῷ φονεὺς
εἴη ἄν. Hoc igitur est, quod nostro loco accusatorem
dixisse puto: quod reus , cum per medicum senem
mortuum esse perhibet , mihi id crimini det, valde
miror, nam mea culpa eum morti occubuisse, sine
dubio etiam dixisset ‚ si vulneratum medico curandum
non tradidissem , utique ergo eius mortem in meam

