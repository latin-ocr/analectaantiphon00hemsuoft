18

cognoscerentur, eum occidisse. Nam tum postridie a
praecone utrumque scelus , et interfecti viri innocentis
et illud, quod >tum committebatur, toti urbi palam
factum esset. At videamus, quo nomine appellet orator
illos nefarios et scelestos. Nimirum: ἄλλοι τινὲς ἕτερόν
τι τοιοῦτον κακουργοῦντες, in quibus verbis voc. nax-
ουργοῦντες indicat , id, quod illi ἄλλοι τινές facerent,
maleficium esse. Hac notione sola h. l. opus est, ita ut
additum illud τοιοῦτον abesse possit; quod tamen delen-
dum esse contendere non ausim. Nam talis est graeci
sermonis condicio, ut notio, quae cum vi efferenda est,
non uno tantum vocabulo reddatur, sed tam alte etiam
vicina verba penetret, ut pro eo, quod exspectamus,
vocabulo, eligatur aliud , quod notionem illam et ipsum
iam prae se ferat. Hoc animaduertendum putavi, ne
quis locum ad verbum vertens et adiectivum τοιοῦτον
nimis urgens , ita explicaret, ut diceret: sceleratos illos
conspectos esse in alio et quidem simili facinore per-
petrando, sc. in necando homine. Nam si hac ratione
explicaremus, iam porro quaeri liceret, quomodo scire
potuerit, illos homines patrasse necem. At, quamvis
hoc voc. τοιοῦτον haudquaquam delendum putaverim ,
tamen mirum est, quod omittitur simili loco, sc. huius
tetralogiae β. ἓ 6, ubi legimus: εἰ δὲ μὴ κατ’ ἐπὶ τοῖς
ἱματίοις διεφθάρη, ἀλλ’ ἑτέρους ἰδὼν ἄλλο τι κακὸν
ποιοῦντας, ἵνα μὴ μηνυτὴς τοῦ ἀδικήματοςιγένηται,
ἀπέθανεν ὑπἀύτῶν,τι’ς οἶδε;

Ceterum hic locus afferri possit ad stabiliendum ,
quod mihi agnoscere videor, Graecos interdum promi-
scue adhibuisse imperfectum et Aoristum. Cum enim
exspectemus usurpatam esse ad indicandum temporis

