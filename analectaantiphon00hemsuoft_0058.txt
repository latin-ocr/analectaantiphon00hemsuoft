46

iunctio , quam pravam praebeat sententiam et absurdam,
nemo non perspicit. Neque ipsum istius interpretationis
auctorem id latuisse, intellegimus ex adnotatione: „sub-
audi ad διώκεινε τοὺς διώκοντας, ad ,ιιαρτυρεῐνξ τοὺς
μαρτυροῦντας.” Sed profecto, quam maxime cavendum
est ‚ ne cum viro clarissimo ad lectionem, cui favet , reti-
nendam talia mente suppleamus quae suppleri nequeant.
Orator, si id, quod Reiskius perhibet , dicere voluisset,
facili negotio id indicare potuisset scribendo, quod unice
rectum esset: διώκεσθαί τε καὶ μαρτυρηθῆναι, neque au-
ditores iussisset de suo ingenio addere quae ipse omisisset.
Quae cum ita sint , equidem nullus dubito , quin adstipu-
landum sit alteri, quam Maetznerus praebuit explicationi.

Deinde autem ‚ pauca de verborum ordine locutus,
subicit doctus oratorum editor: „quidquid eius est,
perspicuitati et mori loquendi naturaeque rerum con-
veniens hic est ordo, quem demonstrabo: τοὺς κρίνοντας
τοὶς φονικάς δίκας περὶ πλείστου <nowchamp Sed in
hac quoque re a viro clarissimo valde dissentio. Nam
aut ego egregie fallor, aut is , qui haec verba facit,
consulto in initio orationis posuit: τας φονικάς δίκας,
ut statim indicaretur, in quibusnam causis prae ceteris
tanti intersit accusatorum ‚ ut omnia rite et iure fiant.
Verba: τοὶς φονικάς δίκας cum emphasi efferenda, tam
spectant ad τοὺς κρίνοντας quam ad διώκειν τε καὶ
μαρτυρεῖν, cum simul per anticipationem quandam in-
dicent, cur tanti referat eas religiose agi. Hoc abso—
luto ‚ iam alteram aggrediemur difficultatem , quam ‚
quia ab iis , qui hucusque operam et laborem huic
orationi emendandae impenderunt, integra relicta est,
altius investigari necesse arbitror.

 

